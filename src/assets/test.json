[
    {
        "Sphere": "Ústava",
        "question": "Máme ústavný zákon, ktorý chráni pôdu, ako naše prírodné bohatstvo.",
        "answer": 1,
        "reason": "Ústavným zákonom č. 137/2017 Z. z. došlo k zmene a doplneniu Ústavy SR o čl. 44 ods. 5 podľa ktorého „Poľnohospodárska pôda a lesná pôda ako neobnoviteľné prírodné zdroje požívajú osobitnú ochranu zo strany štátu a spoločnosti“. Výrok hodnotíme ako pravdivý. Predkladateľmi návrhu ústavného zákona boli poslanci SNS Andrej Danko, Eva Antošová, Jaroslav Paška a Tibor Bernaťák. Podľa dôvodovej správy, úprava má za cieľ ústavne zakotviť rámec ochrany pôdy pred jej špekulatívnym výkupom, ktorý by mohol mať rozsiahle negatívne následky, najmä by mohol ohroziť potravinovú bezpečnosť štátu (.doc, s. 1).",
        "person": "Gabriela Matečná",
        "political_party": "SNS",
        "demagog": "https://demagog.sk/vyrok/vr17570/"
    },
    {
        "Sphere": "Ústava",
        "question": "…článok 19 našej ústavy hovorí, že každý má právo na ochranu ľudskej dôstojnosti, svojej dôstojnosti, mena aj dobrej povesti.",
        "answer": 1,
        "reason": "V článku Ústavy (pdf, s.8) číslo 19 sa hovorí následovné: \"(1) Každý má právo na zachovanie ľudskej dôstojnosti, osobnej cti, dobrej povestia na ochranu mena. (2) Každý má právo na ochranu pred neoprávneným zasahovaním do súkromného a rodinného života. (3) Každý má právo na ochranu pred neoprávneným zhromažďovaním, zverejňovaním alebo iným zneužívaním údajov o svojej osobe.\" Výrok hodnotíme ako pravdivý.",
        "person": "Miroslav Číž",
        "political_party": "SMER-SD",
        "demagog": "https://demagog.sk/vyrok/vr15070/"
    },
    {
        "Sphere": "Ústava",
        "question": "v roku 2015 povedal :…minulom roku došlo k zásadným ústavným zmenám v oblasti rodinného práva alebo ochrany manželstva a čo s tým súvisí a takisto justície",
        "answer": 1,
        "reason": "Ján Figeľ hovorí o zmenách, ku ktorým došlo v minulom roku v Ústave Slovenskej republiky. NR SR sa dňa 4. júna 2014 uzniesla na ústavnom zákone, ktorým sa mení a dopĺňa Ústava SR. Zmeny ovplyvňujú najmä oblasť rodinného práva a justície. Novela Ústavy nadobudla účinnosť dňa 1. septembra 2014. Výrok na základe týchto skutočností hodnotíme ako pravdivý.Ústavný zákon v oblasti rodinného práva v piatom oddiele II. hlavy upravuje základné ľudské práva vyplývajúce z ochrany rodiny manželstva a tehotenstva. Novela je doplnená o novú definíciu manželského zväzku „Manželstvo je jedinečný zväzok medzi mužom a ženou“, čím sa vyjadruje možnosť uzatvorenia manželstva len medzi opačným pohlavím. Je taktiež doplnená o povinnosť Slovenskej republiky všestranne chrániť manželstvo a napomáhať jeho dobru.Novela ústavného zákona vo veľkej miere zasahuje do otázok týkajúcich sa výkonu súdnictva na Slovensku. Sudcovia všeobecných súdov a sudcovia Ústavného súdu SR budú po novom pozbavení sudcovskej imunity vzhľadom na to, že na ich trestné stíhanie už nebude potrebný súhlas Ústavného súdu SR. Sudca bude oprávnený podať sťažnosť proti rozhodnutiu o začatí trestného stíhania, o ktorej bude rozhodovať generálny prokurátor.",
        "person": "Ján Figeľ",
        "political_party": "KDH",
        "demagog": "https://demagog.sk/vyrok/vr28973/"
    },
    {
        "Sphere": "Ústava",
        "question": "V referende sa totiž nemôže rozhodovať o takých veciach ako je napríklad rozpočet, dane, ale aj základné ľudské práva a slobody.",
        "answer": 1,
        "reason": "Výrok hodnotíme ako pravdivý, pretože Ústava Slovenskej republiky skutočne uvádza, že predmetom referenda nemôžu byť základné práva a slobody, dane, odvody a štátny rozpočet.Ústava Slovenskej republiky čl. 93 :\"(3) Predmetom referenda nemôžu byť základné práva a slobody, dane, odvody a štátny rozpočet.\"",
        "person": "Andrej Kiska",
        "political_party": "Za ľudí",
        "demagog": "https://demagog.sk/vyrok/vr28265/"
    },
    {
        "Sphere": "Ústava",
        "question": "Ústava hovorí, že nikomu sa nedá odobrať občianstvo bez súhlasu daného občana človeka.",
        "answer": 1,
        "reason": "József Berényi má pravdu ak tvrdí, že podľa Ústavy Slovenskej republiky, nie je možné odobrať občianstvo občanovi bez súhlasu daného občana.V Ústave (.pdf, str. 2) konkrétne v 1. hlave, 1. oddiele, čl. 5 sa píše:\"(1) Nadobúdanie a stratu štátneho občianstva Slovenskej republiky ustanoví zákon.(2) Nikomu nemožno odňať štátne občianstvo Slovenskej republiky proti jeho vôli.\"",
        "person": "József Berényi",
        "political_party": "SMK",
        "demagog": "https://demagog.sk/vyrok/vr28412/"
    },
    {
        "Sphere": "Ústava",
        "question": "Predsedníčka Ústavného súdu má podľa Ústavy SR právo pracovať vo svojej funkcii 12 rokov. Je to obdobie ktoré je stanovené Ústavou.",
        "answer": 0,
        "reason": "Ústava SR explicitne nedefinuje funkčné obdobie predsedu Ústavného súdu. Na základe novely Ústavy SR (ústavný zákon č. 90/2001 Z. z.) sa od roku 2002 Ústavný súd Slovenskej republiky skladá z 13 sudcov menovaných na obdobie 12 rokov. Ústava však nijako neupravuje dĺžku funkčného obdobia predsedu Ústavného súdu v tejto funkcii. Ústavný súd je definovaný v Ústave SR v Čl. 124 až 140. Výrok preto hodnotíme ako nepravdivý.",
        "person": "Robert Fico",
        "political_party": "SMER-SD",
        "demagog": "https://demagog.sk/vyrok/vr27204/"
    },
    {
        "Sphere": "Ústava",
        "question": "Na referendum musia byť splnené ústavné podmienky, napríklad petícia 350-tisíc občanov. Prezident sám o sebe nemá právo referendum vypísať …",
        "answer": 1,
        "reason": "Ústava SR uvádza, že referendum môže vyhlásiť prezident SR len na základe podpisu 350 000 občanov, alebo ak sa na tom uznesie NR SR. Sám prezident nemá právo vypísať referendum ak nie je splnená jedná z uvedených podmienok (petícia alebo uznesenie NR SR). Výrok hodnotíme ako pravdivý.",
        "person": "Radoslav Procházka",
        "political_party": "#SIEŤ",
        "demagog": "https://demagog.sk/vyrok/vr26941/"
    },
    {
        "Sphere": "Ústava",
        "question": "Prezident nemá zákonodárnu iniciatívu. Ako poslanec môžem podávať návrhy zákona, ako prezident nemôžem.",
        "answer": 1,
        "reason": "Podľa Slovníka parlamentných pojmov, zákonodarná iniciatíva je oprávnenie predkladať parlamentu návrhy zákonov. Národnej rade môžu predkladať návrhy zákonov poslanci, výbory národnej rady a vláda Slovenskej republiky. Je pravdou, že prezident SR nemá zákonodárnu iniciatívu. Výrok hodnotíme ako pravdivý.",
        "person": "Peter Osuský",
        "demagog": "https://demagog.sk/vyrok/vr26605/"
    },
    {
        "Sphere": "Ústava",
        "question": "Prezident zastupuje krajinu dovnútra aj navonok a dojednáva a ratifikuje medzinárodne zmluvy.",
        "answer": 1,
        "reason": "Ústava Slovenskej republiky uvádza o právomociach prezidenta nasledovné:",
        "person": "Robert Fico",
        "political_party": "SMER-SD",
        "demagog": "https://demagog.sk/vyrok/vr27144/"
    },
    {
        "Sphere": "Ústava",
        "question": "Prezident nenavrhuje štátny rozpočet, prezident nenavrhuje zákony.",
        "answer": 1,
        "reason": "Čl. 101>(1) Hlavou Slovenskej republiky je prezident. Prezident reprezentuje Slovenskú republiku navonok i dovnútra a svojím rozhodovaním zabezpečuje riadny chod ústavných orgánov. Prezident vykonáva svoj úrad podľa svojho svedomia a presvedčenia a nie je viazaný príkazmi. Čl. 102>Prezident:a) zastupuje Slovenskú republiku navonok, dojednáva a ratifikuje medzinárodné zmluvy. Dojednávanie medzinárodných zmlúv môže preniesť na vládu Slovenskej republiky alebo so súhlasom vlády na jej jednotlivých členov.Čl. 102",
        "person": "Andrej Kiska",
        "political_party": "Za ľudí",
        "demagog": "https://demagog.sk/vyrok/vr27238/"
    },
    {
        "Sphere": "Korona",
        "question": "aj  s tým testovaním, tak pán Matovič tu v marci sľuboval 5000 denne, a teraz konečne sa dostali 3. septembra na 4700, pritom pár dní predtým to bolo dramaticky menej,",
        "answer": 0,
        "reason": "Igor Matovič sľuboval v marci 3000 - nie 5000 testov na koronavírus denne. Úroveň 4700 testov denne dosiahlo Slovensko aj v apríli, máji a začiatkom júna - nie až 3. septembra, ako to podsúva tvrdenie Ľuboša Blahu. Preto ho hodnotíme ako nepravdivé. V druhej polovici marca nastupujúci premiér Igor Matovič oznámil, že štát zvýši kapacitu testovania na koronavírus na 3000 testov denne. Predtým zdravotníci otestovali od 200 do 450 vzoriek denne. Prvýkrát stúpol počet testov na 3000 v polovici apríla, koncom tohto mesiaca štát denne otestoval aj 5400 vzoriek. S ústupom pandémie, ktorý súvisel s drastickými opatreniami (obmedzovanie pohybu, zatváranie hraníc), klesal v máji a júni aj počet testov. Stúpať začal opäť v auguste, kedy sme v druhej polovici mesiaca testovali okolo 4000 vzoriek denne. Od. 29. augusta do 2. septembra zdravotníci spravili od 1900 po 3500 testov denne. 3. septembra urobili vyše 4700 testov. „Ja som vo svojom výroku upozornil, že pár dní predtým (3. septembrom – pozn.) to bolo dramaticky menej ako marketingových 4700. Rozdiel medzi 1900 až 3500 verzus 4700 mi príde dramatický a upozorňujem tým na marktingové zneužitie témy pánom (Michalom) Šipošom – je to pravdivé a legitímne,” uviedol Ľuboš Blaha pre Demagóg.SK. Na nepravdivý údaj 5000 (sľúbených testov) denne, ani na fakt, že úroveň 4700 zdravotníci dosiahli už aj pred 3. septembrom, nereagoval.",
        "person": "Ľuboš Blaha",
        "political_party": "SMER-SD",
        "demagog": "https://demagog.sk/vyrok/46147/"
    },
    {
        "Sphere": "Korona",
        "question": "20.apríla :Tá smrtnosť v Českej republike sa pohybuje už ku 400 obetiam. U nás je to tuším 12 aktualizované.",
        "answer": 0,
        "reason": "Smrtnosť je epidemiologický terminus technicus. Vyjadruje podiel počtu obetí nejakého ochorenia v pomere k počtu nakazených na dané ochorenie. Juraj Blanár nehovorí o podiele ale o počte zomrelých na covid-19. K 19. aprílu - t.j. dňu vysielania relácie - evidovalo Česko 186 úmrtí na koronavírus (nie 400). Na Slovensku k tomuto dňu podľahlo koronavírusu 12 ľudí. Blanár pre Demagóg.SK uviedol, že „pri údaji okolo 400 som sa pomýlil. Mal som na mysli Rakúsko, ale povedal som Česko.”Rakúsko v tom čase evidovalo 443 obetí v dôsledku koronavírusu. Keďže Juraj Blanár hovoril nesprávne o smrtnosti a uviedol nesprávny počet obetí na koronavírus v Česku, hodnotíme jeho tvrdenia ako nepravdivé.",
        "person": "Juraj Blanár",
        "political_party": "SMER-SD",
        "demagog": "https://demagog.sk/vyrok/45210/"
    },
    {
        "Sphere": "Korona",
        "question": "Dokonca v tej zásielke (milióna rýchlotestov, pozn.), ak si dobre spomínam, bolo niekoľko 100 000 kusov (testov na Covid-19, pozn.) aj zdarma, ktoré nám dala Čínska ľudová republika.",
        "answer": 0,
        "reason": "V rámci dodávky milióna rýchlotestov ich dostal štát zadarmo 10-tisíc (nie 100-tisíc). Nedostal ich však od čínskeho štátu ale od súkromného dodávateľa a jeho partnera. Tvrdenie Juraja Blanára preto hodnotíme ako nepravdivé. Ministerstvo vnútra pre Demagóg.SK potvrdilo, že 27. marca prišiel na Slovensko z Číny milión rýchlotestov na covid-19. Z tejto dodávky štát nakoniec kúpil pol milióna testov, zmluva je v Centrálnom registri s dátumom 23. apríl 2020. Rezort tiež uviedol, že súčasťou dodávky bolo aj 10-tisíc krvných rýchlotestov a 425-tisíc rúšok, ktoré dostalo Slovensko darom. Bol to však „dar od spoločnosti Refin a jej čínskeho partnera, nie priamo od Čínskej ľudovej republiky.”6-tisíc darovaných rýchlotestov dostalo ministerstvo, po 2-tisíc klinika infektológie a lekárska fakulta. Juraj Blanár pre Demagóg.SK uviedol k počtu darovaných rýchlotestov uviedol, že „nepamätá(m) si presný zdroj, kde (som) to čítal, preto len dodáva(m) link na jeden z článkov, ktorý uvádzal rôzne informácie.”Článok, na ktorý odkazuje, hovorí o dodávke 100-tisíc rýchlotestov z Číny vo štvrtok, 19. marca. Z kontextu tvrdenia, ktoré Juraj Blanár v relácii povedal, však vyplýva, že nemohol myslieť túto dodávku ale dodávku milióna rýchlotestov 27. marca - medzi ktorými boli aj darované testy.",
        "person": "Juraj Blanár",
        "political_party": "SMER-SD",
        "demagog": "https://demagog.sk/vyrok/45222/"
    },
    {
        "Sphere": "Korona",
        "question": "…cca 800 ľudí na to (chrípku – pozn.) zomrie každý rok.",
        "answer": 0,
        "reason": "Podľa materiálu bratislavského Regionálneho úradu verejného zdravotníctva zomrie na Slovensku v dôsledku chrípky ročne v priemere odhadom 1503 pacientov. 816 pacientov zomrie kvôli chrípke „len” počas chrípkovej epidémie. Tvrdenie Borisa Kollára preto hodnotíme ako nepravdivé.",
        "person": "Boris Kollár",
        "political_party": "SME RODINA",
        "demagog": "https://demagog.sk/vyrok/44769/"
    },
    {
        "Sphere": "Korona",
        "question": "na tie rúška v školách, poviem iba slová profesora doktora Tomáša Zimu, doktora vied, ktorý je rektorom na Univerzite Karlovej, ktorý sám povedal, že rúška na školách sú absolútny nezmysel.",
        "answer": 1,
        "reason": "Rektor Karlovej Univerzity Tomáš Zima si myslí, že rúška v škole sú nezmysel resp. nepotrebné. Rúška ako také však považuje za užitočné pri prevencii. Tvrdenie Martina Beluského hodnotíme ako ešte pravdivé. Rektor Karlovej univerzity a lekár Tomáš Zima v augustovom rozhovore pre denník Mladá fronta DNES uviedol, že „roušky ve školách jsou nesmysl. Jestli si někdo během dne má sedmkrát nasadit roušku, tak je to hloupost”. Reagoval tak na plány českého ministra zdravotníctva, ktorý chcel zaviesť povinnosť nosiť rúška v spoločných priestoroch škôl, nie však v samotných triedach. O dva dni svoje rozhodnutie odvolal, nosenie rúška v školách nateraz zrušil.V inej časti rozhovoru Zima povedal, že „roušky by měly být povinné v kritických infrastrukturách, kterými určitě nejsou školy. Jestli si někdo během dne má sedmkrát nasadit roušku, tak je to hloupost.” Portálu info.cz Zima pár dní predtým povedal, že „predstava, že tu budeme na veky vekov nosiť rúška mi príde trochu scestná, pretože tu sú aj iné vírusy, kvôli ktorým sme rúška nenosili.”V júli však uviedol, že „pozitivem je, že věřím, že až přijdou plískanice na podzim a lidé budou mít rýmu, budou nosit roušky, budou se chovat ohleduplně, více lidí bude dbát na běžnou hygienu, jako je mytí rukou. Tím eliminujeme nejvíce rizika…”V marci 2020 sa zasa pre Český rozhlas vyjadril, že „ono jsme se někdy usmívali tomu, že třeba v Asii řada lidí prostě ty roušky nosí, právě třeba v období chřipkové epidemie, což u nás jaksi zvykem nebylo. Ty roušky, pokud je někdo nemocen, nebo naopak, někdo pracuje a je vystaven kontaktu s větším množstvím lidí, tak jsou jednoznačné. Jinak na takové to plošné nošení roušek se názory odborníků i WHO trochu liší, ale já říkám, že ta rouška je určitým jaksi signálem, že ten člověk myslí více na to, že může tu infekci šířit..” Zima patrí k lekárom, ktorí sa kriticky vyjadrovali k - podľa neho pomalému - uvoľňovaniu obmedzení súvisiacich s koronavírusom.",
        "person": "Martin Beluský",
        "political_party": "ĽSNS",
        "demagog": "https://demagog.sk/vyrok/46149/"
    },
    {
        "Sphere": "Korona",
        "question": "Počul som od Zväzu ambulantných poskytovateľov, ktorí hovorí o nekompetentnosti a amaterizme tejto vlády. Počul som o tom, že Slovenská lekárska komora hovorí o tom, že pán Igor Matovič môže byť pre zdravotníctvo ešte viac nebezpečný ako koronavírus. Toto tvrdia odborníci a lekári, takže zjavne pripravení (na druhú vlnu pandémie – pozn.) nie sme.",
        "answer": 1,
        "reason": "Lekárske združenia kritizovali nezáujem vlády o problémy ambulantných lekárov a systémové problémy slovenského zdravotníctva. Tieto zakladajú dostatočný faktický základ pre tvrdenie Ľuboša Blahu. Hodnotíme ho preto ako ešte pravdivé. Zväz ambulantných poskytovateľov v tlačovej správe z 18. augusta uviedol že, „nekompetentnosť a amaterizmus tejto vlády sa prejavuje každý deň v čoraz väčšom meradle a vo všetkých oblastiach”. Reagoval tak na vyjadrenia premiéra Igora Matoviča, ktorý pôvodne nezahrnul lekárov do odmeňovania za prácu v prvej línii počas prvej vlny pandémie. V inom vyjadrení zväz uvádza, že ho mrzí, „že minister zdravotníctva doteraz neprejavil ani morálne gesto voči ambulantným lekárom, aktívne sa nezaujíma a nerieši prehlbujúce sa problémy ambulantného sektora, ale naopak opakovane vo svojich mediálnych vyjadreniach uvádza, že ide vyberať tých, ktorí skutočne stáli v prvej línii v boji s pandémiou.”Slovenská lekárska komora vyzvala v tlačovej správe z 18. augusta premiéra a ministra zdravotníctva „aby začali konečne systémovo riešiť problémy v slovenskom zdravotníctve. Pretože svojimi neuváženými vyjadreniami a zároveň nekonaním narobia v slovenskom zdravotníctve viac škody ako koronavírus.”Podobne ako Zväz aj komora reagovala na vylúčenie lekárov z odmeňovania za prácu počas pandémie. Ako uviedla, nejde im o peniaze, ale o symbolické dehonestovanie profesie ako takej.",
        "person": "Ľuboš Blaha",
        "political_party": "SMER-SD",
        "demagog": "https://demagog.sk/vyrok/46145/"
    },
    {
        "Sphere": "Korona",
        "question": "zvýšilo sa nám domáce násilie (od začiatku bezpečnostných opatrení v rámci ochrany pred Covid-19, pozn.)",
        "answer": 1,
        "reason": "Počas pandémie stúpol počet prípadov domáceho násilia - u nás aj vo svete. Tvrdenie Denisy Sakovej hodnotíme ako pravdivé. Krajiny po celom svete hlásili nárast domáceho násilia po tom, čo kvôli pandémii koronavírusu nariadili občanom domáce karantény a minimalizovanie času na verejných priestranstvách. Róbert Dobrovodský zo slovenskej Expertnej pracovno-poradnej skupiny Národného projektu Pomoc obetiam hovorí, že obete v časoch zvýšeného násilia telefonujú na linku pomoci menej alebo vôbec. Podľa hlavnej manažérky Koordinačno-metodického centra pre rodovo podmienené a domáce násilie Barbory Burajovej volalo na krízovú linku po vyhlásení karanténnych opatrení menej žien než zvyčajne. „Zvýšil sa však počet volaní od tzv. tretích osôb, teda od ľudí, ktorí majú vo svojom okolí ženu zažívajúcu násilie a chcú sa poradiť, akým spôsobom jej môžu pomôcť,“ povedala Burajová.Vládny web uvádza, že domáce násilie sa podľa odhadov zvýšilo o 30-40%. Ako hlavné dôvody vidí, že obete sú s násilníkmi zatvorené v spoločnom priestore a kvôli karanténe nemajú kam utiecť. Na vyšší počet prípadov domáceho násilia počas pandémie upozorňovala aj prezidentka Zuzana Čaputová.",
        "person": "Denisa Saková",
        "political_party": "SMER-SD",
        "demagog": "https://demagog.sk/vyrok/45879/"
    },
    {
        "Sphere": "Korona",
        "question": "Totižto, keď si zoberieme spätne 100 rokov dozadu, keď tu prebiehala španielska chrípka, tak viete, prišla v troch vlnách. Prvá vlna bola len malý oblúk. Najničivejšie bola druhá vlna a tretia bola bol dozvuk.",
        "answer": 1,
        "reason": "Najviac zabíjala druhá vlna španielskej chrípky. Tvrdenie Borisa Kollára hodnotíme ako pravdivé. Prvá vlna španielskej chrípky prišla do Európy začiatkom apríla 1918. Ochorenie bolo nákazlivé, smrtnosť však - v porovnaní s ďalšími fázami - relatívne nízka. Jarná vlna opadla v júli/auguste.Koncom augusta prišla druhá vlna, na území dnešného Slovenska sa už prejavila ako smrtiaca pandémia. Smrtnosť choroby sa oproti jarnej vlne zdesaťnásobila. Odhaduje sa, že španielska chrípka len v Európe zabila okolo dvoch miliónov ľudí. Tretia vlna bola slabšia než druhá vlna, no aj tá si vyžiadala státisíce obetí.",
        "person": "Boris Kollár",
        "political_party": "SME RODINA",
        "demagog": "https://demagog.sk/vyrok/45666/"
    },
    {
        "Sphere": "Korona",
        "question": "Povinnú štátnu karanténu pre všetkých ľudí zaviedla vláda Igora Matoviča. Naša vláda zaviedla povinnú štátnu karanténu len pre ľudí, ktorých štát dovážal na Slovensko. Dovtedy platila tzv. povinná domáca karanténa.",
        "answer": 1,
        "reason": "Vláda Petra Pellegriniho nariadila 12. marca povinnú karanténu pre všetkých občanov, ktorí sa vrátili na Slovensko. Tí z nich, ktorí sa vrátili do krajiny po vlastnej osi, mohli karanténu absolvovať doma. Tí, ktorých domov dopravilo Ministerstvo zahraničných vecí - lietadlom či autobusmi - museli zostať 14 dní v štátnych zariadeniach. Igor Matovič prebral vládu 21. marca 2020. O dva týždne jeho vláda sprísnila opatrenie a nariadila štátnu karanténu (s výnimkami) všetkým, ktorí sa vrátia na Slovensko - teda aj tým, ktorí prídu späť bez pomoci štátu. Tvrdenie Erika Tomáša preto hodnotíme ako pravdivé.",
        "person": "Erik Tomáš",
        "political_party": "SMER-SD",
        "demagog": "https://demagog.sk/vyrok/45463/"
    },
    {
        "Sphere": "Korona",
        "question": "Keď sme prebrali vládu, tak vtedy bol taký štandard, že 200-250-300 ľudí sa testovalo denne. Nám sa v priebehu necelých dvoch mesiacov podarilo zdvihnúť, dvoch týždňov pardon, dvoch týždňov na viac ako 6-násobok.",
        "answer": 1,
        "reason": "Igor Matovič preberal vládu 21. marca 2020. V ten deň zdravotníci otestovali 408 ľudí. Týždeň predtým to bolo 363, 284, 218, 297 a 153 pacientov. V deň vysielania relácie - t.j. 4. apríla 2020 - zdravotníci otestovali 1522 ľudí. Deň predtým 1878 a ešte deň pred 1445 pacientov. Počet testov má od začiatku testovania stúpajúcu tendenciu. V závislosti od porovnávaných dní je od vzniku novej vlády po deň vysielania relácie nárast aj 6-násobný. Tvrdenie Igora Matoviča preto hodnotíme ako ešte pravdivé.",
        "person": "Igor Matovič",
        "political_party": "OĽaNO",
        "demagog": "https://demagog.sk/vyrok/45122/"
    },
    {
        "Sphere": "Školstvo",
        "question": "…príplatok (za absolvovanie vzdelávacieho kurzu pedagóga, pozn.), ktorý mimochodom je len 3,7% z celkového platu učiteľa (…).",
        "answer": 0,
        "reason": "Podľa príslušného zákona prislúcha každému pedagogickému zamestnancovi za 30 získaných kreditov 6 % z jeho platovej triedy a skupiny. Výrok Martiny Lubyovej hodnotíme ako nepravdivý.Problematiku získavania kreditov pre učiteľov upravuje vyhláška č. 445/2009 Z.z. o kontinuálnom vzdelávaní, kreditoch a atestáciách pedagogických zamestnancov a odborných zamestnancov. Táto vyhláška tiež vymenúva a špecifikuje jednotlivé druhy kontinuálneho vzdelávania pre pedagogických zamestnancov. Podľa § 13 vyhlášky sa kredity priznávajú \"za úspešné absolvovanie aktualizačného vzdelávania, inovačného vzdelávania, kvalifikačného vzdelávania\" a špecializačného vzdelávania na výkon niektorých činností, napr. výchovného poradcu, kariérového poradcu či vedúceho predmetovej komisie. Kredity majú obmedzenú platnosť - podľa § 46 ods. 5 zákona č. 317/2009 Z.z. o pedagogických zamestnancoch a odborných zamestnancoch a o zmene a doplnení niektorých zákonov je \"doba platnosti priznaného kreditu najviac sedem rokov od jeho priznania; zo závažných dôvodov, najmä čerpania materskej dovolenky, rodičovskej dovolenky alebo práceneschopnosti trvajúcej dlhšie ako šesť mesiacov nepretržite, môže zamestnávateľ na základe písomnej žiadosti zamestnanca túto dobu predĺžiť najviac o tri roky.\" Podmienky získania príplatku za získanie kreditov upravuje zákon č. 553/2003 Z.z. o odmeňovaní niektorých zamestnancov pri výkone práce vo verejnom záujme a o zmene a doplnení niektorých zákonov. Podľa § 14 ods. 2 tohto zákona \"pedagogickému zamestnancovi a odbornému zamestnancovi za sústavné prehlbovanie odbornej spôsobilosti profesijným rozvojom v kariérovom systéme podľa osobitného predpisu patrí kreditový príplatok v sume 6 % z platovej tarify platovej triedy a pracovnej triedy, do ktorej je zaradený, a to za každých 30 kreditov získaných podľa podmienok a v lehote určenej osobitným predpisom, najviac však za 60 kreditov získaných podľa podmienok a v lehote určenej osobitným predpisom. Kreditový príplatok zamestnávateľ prizná na dobu platnosti priznaného kreditu podľa osobitného predpisu. Kreditový príplatok sa určí pevnou sumou zaokrúhlenou na 50 eurocentov nahor.\" ",
        "person": "Martina Lubyová",
        "political_party": "SNS",
        "demagog": "https://demagog.sk/vyrok/vr17026/"
    },
    {
        "Sphere": "Školstvo",
        "question": "…za uplynulých desať rokov bolo zhruba 100-percentné navýšenie (v platoch učiteľov, pozn.).",
        "answer": 0,
        "reason": "Po porovnaní nástupných platov pedagogických zamestnancov v roku 2007 s nástupnými platmi v roku 2017 (po úprave výšky platov v septembri 2017) je možné vidieť, že k \"zhruba 100 %\" navýšeniu nedošlo, najextrémnejší nárast predstavuje približne 70 %. Výrok preto hodnotíme ako nepravdivý. V roku 2007 zarobili učitelia v platovej tarife 9 13 370 Sk, v prepočte približne 444 eur, v súčasnosti je tabuľkový plat tejto skupiny 690 eur.Porovnanie nástupných platov pre tarifu 9, 10, 11 a 12 v roku 2007 (prepočítané zo slovenských korún na eurá) a v roku 2017 je zachytené v nasledujúcom grafu. V tarife 9 došlo k nárastu o 55,48 %, v tarife 10 o55,59 %, v tarife 11 o 63,32 % a v tarife 12 o 70,91 %.",
        "person": "Martina Lubyová",
        "political_party": "SNS",
        "demagog": "https://demagog.sk/vyrok/vr16704/"
    },
    {
        "Sphere": "Školstvo",
        "question": "V roku 2016: …za 26 rokov Slovensko vystriedalo 18 ministrov školstva.",
        "answer": 0,
        "reason": "Od decembra 1989 do súčasnej doby mala Slovenská republika 17 ministrov školstva, a to vrátane súčasného ministra Draxlera. Výrok hodnotíme ako nepravdivý.Podrobný prehľad ministrov školstva ponúka kampaň A dosť!. Možno tu nájsť presné dátumy nástupu jednotlivých ministrov a ich stranícku príslušnosť. Najkratšie sa na tomto poste udržal Dušan Slobodník (HZDS), ktorý v tejto funkcii pôsobil ad interim 95 dní. ",
        "person": "Igor Matovič",
        "political_party": "OĽaNO",
        "demagog": "https://demagog.sk/vyrok/vr14675/"
    },
    {
        "Sphere": "Školstvo",
        "question": "„Však v Afrike nemajú vysoké školy, ktoré by, by dokázali alebo vôbec vzdelávací systém, ktorý by dokázal tých ľudí vzdelať.“",
        "answer": 0,
        "reason": "Výrok sme overovali v relácii O5M12 31.mája 2015. K tejto téme sme napísali aj komentár do Denníka N.Aj napriek tomu, že priemerná miera vzdelanosti a gramotnosti dospelých a mladistvých v krajinách severnej Afriky (a Blízkeho Východu) je nižšia než v krajinách EÚ, tvrdenie predsedu strany SaS, že \"v Afrike nemajú vysoké školy (...) alebo vôbec vzdelávací systém\", je chybné. Nehovoriac o tom, že uvádzať Afriku pri jej celkovom počte 54 štátov je v rámci danej argumentácie nekorektné. Tento výrok preto hodnotíme ako nepravdivý.",
        "person": "Richard Sulík",
        "political_party": "SaS",
        "demagog": "https://demagog.sk/vyrok/vr14078/"
    },
    {
        "Sphere": "Školstvo",
        "question": "Odvolávať (riaditeľa a zástupcov riaditeľa, pozn.) môže len rada školy (základné školy, pozn.).",
        "answer": 0,
        "reason": "Výrok hodnotíme ako nepravdivý, keďže odvolávať a vymenúvať riaditeľa a zástupcov riaditeľa školy má podľa § 3 ods. jeden zákona č. 596/2003 Z. z. o štátnej správe v školstve a školskej samospráve právo zriaďovateľ, nie rada školy ako tvrdí Igor Choma. Návrh rady školy je záväzný len v prípade návrhu na vymenovanie",
        "person": "Igor Choma",
        "political_party": "SMER-SD",
        "demagog": "https://demagog.sk/vyrok/vr28525/"
    },
    {
        "Sphere": "Školstvo",
        "question": "…vo Fínsku sa iba 10% uchádzačov o štúdium na pedagogickej fakulte dostane na štúdium, je taký obrovský záujem.",
        "answer": 1,
        "reason": "Profesia pedagóga je vo Fínsku považovaná za jednu z najhodnotnejších profesií. Podľa informácií zverejnených na stránke Fínskej národnej kancelárie pre školstvo je zo všetkých uchádzačov o štúdium v programoch na vzdelávanie pedagógov základnych škôl prijatých skutočne iba 10 percent uchádzačov, ako to uviedla Lubyová. Tento výrok hodnotíme ako pravdivý. Hlavným dôvodom záujmu mladých ľudí o profesiu pedagóga nie je výška platu ale vysoká sociálna prestíž, profesionálna autonómia na školách a vnímanie vyučovania ako služby pre spoločnosť a verejné blaho. Preto je o túto pozíciu vysoký záujem a výberový proces je vysoko selektívny. ",
        "person": "Martina Lubyová",
        "political_party": "SNS",
        "demagog": "https://demagog.sk/vyrok/vr17594/"
    },
    {
        "Sphere": "Školstvo",
        "question": "…komory sú zriadené zákonom, sú apolitické, sú naozaj nezávislé od štátnej správy a sú hlavne teda samosprávne.",
        "answer": 1,
        "reason": "Profesné komory sú zriadené každá samostatným zákonom v ktorom je deklarovaná, že sú nezávislé a samosprávne. Výrok hodnotíme ako pravdivý. Na Slovensku v súčastnosti existuje viacero profesných komôr ako napríklad komora lekárov, sestričiek alebo architektov, avšak v súčasnej dobe neexistuje jednotná profesijná, stavovská organizácia učiteľov. Existuje občianske združenie s názvom Slovenská komora učiteľov, ktoré však nie je profesnou komorou. Popri tejto organizácii totiž funguje mnoho ďalších združení, ktoré sa snažia riešiť situáciu učiteľov ako napríklad Odborový zväz pracovníkov školstva a vedy alebo Iniciatíva Slovenských učiteľov.",
        "person": "Martina Lubyová",
        "political_party": "SNS",
        "demagog": "https://demagog.sk/vyrok/vr17591/"
    },
    {
        "Sphere": "Školstvo",
        "question": "…už aj pán prezident povedal, že zhruba medzi štvrtinou a tretinou tých škôl (vysoké školy, pozn.) by sme mali asi zavrieť (…).",
        "answer": 1,
        "reason": "Miroslav Beblavý hovorí o výroku prezidenta Kisku, ktorý vyslovil na slávnostnom otvorení školského roka 4. septembra 2017 na Evanjelickom gymnáziu v Tisovci. Neskôr tento výrok zdieľal prezident aj na svojom facebooku. Svoje vyhlásenie prezident zdôvodňuje tým, že \"...na Slovensku sú vysoké školy, na ktoré vás zoberú ľahko a okamžite. Kde sa dá „bez problémov“ študovať, kde od vás nikto nič náročnejšie nechce. Ale keď sa vysoká škola skončí, nikto týchto študentov nechce zamestnať.\"  Výrok Miroslava Beblavého preto hodnotíme ako pravdivý. ",
        "person": "Miroslav Beblavý",
        "political_party": "Nestraníci",
        "demagog": "https://demagog.sk/vyrok/vr17023/"
    },
    {
        "Sphere": "Školstvo",
        "question": "Bol uzavretý osobitný zákon o duálnom vzdelávaní. Stovky firiem sa zapojili.",
        "answer": 1,
        "reason": "Do systému duálneho vzdelávania sa podľa posledných informácii zapojilo takmer tristo firiem. Výrok preto hodnotíme ako pravdivý.“Duálne vzdelávanie je systém odborného vzdelávania a prípravy na výkon povolania, ktorým sa získavajú vedomosti, schopnosti a zručnosti potrebné pre povolanie. Vyznačuje sa najmä úzkym prepojením všeobecného a odborného teoretického vzdelávania v strednej odbornej škole s praktickou prípravou u konkrétneho zamestnávateľa.”Do systému duálneho vzdelávania, ktorý bol spustený na začiatku školského roku 2015/2016 sa podľa denníka Pravda prihlásilo 130 zamestnávateľov pričom konečný zoznam k 1. septembru 2015 uvádzal 115 zamestnávateľov v konečnej ponuke pracovných miest pre žiakov odborných škôl.Podľa posledných informácií z januára 2016 od nového školského roku bude vyškoľovať 2 763 študentov 293 odborných firiem.",
        "person": "Robert Fico",
        "political_party": "SMER-SD",
        "demagog": "https://demagog.sk/vyrok/vr14715/"
    },
    {
        "Sphere": "Školstvo",
        "question": "…roky navrhujeme (KDH, pozn.) takzvané žlté školské autobusy.",
        "answer": 1,
        "reason": "Výrok hodnotíme ako pravdivý. Strana KDH prvýkrát navrhla zavedenie žltých školských autobusov v roku 2008.V roku 2008 poslanec NRSR Martin Fronc (KDH) predložil návrh zákona o zavedení žltých školských autobusov. Tento návrh bol však zamietnutý.Vo februári 2009 opätovne neprešiel návrh Martina Fronca o zavedení žltých školských autobusov. Žlté školské autobusy by slúžili na prepravu detí do školy a domov ako aj na prepravu v rámci školských aktivít mimo vyučovania.  Špeciálne žlté autobusy by tiež predstavovali bezpečnosť detí a taktiež by deti v školskom autobuse neboli vystavené nevhodnému správaniu či vulgárnym slovným prejavom ako je tomu tak v prostriedkoch verejnej dopravy.V septembri 2009 parlament tretíkrát neschválil návrh zákona o zavedení žltých školských autobusov. S návrhom zákona nesúhlasil ani bývalý minister školstva Ján Mikolaj (SNS), ktorý najväčší problém videl najmä v otázke financovania školských autobusov. Zavedením žltých školských autobusov počas 5-ročného obdobia by zo štátneho rozpočtu odišlo 35 mil. eur a z rozpočtov územných samospráv by išlo o sumu 17,5 mil. eur.",
        "person": "Ján Figeľ",
        "political_party": "KDH",
        "demagog": "https://demagog.sk/vyrok/vr14513/"
    },
    {
        "Sphere": "Európska únia",
        "question": "…maastrichtské kritériá Taliani vždy dodržiavali, ten primárny deficit je veľmi nízky",
        "answer": 0,
        "reason": "Každý štát EÚ musí pred vstupom do eurozóny splniť štyri konvergenčné kritéria, takzvané maastrichtské kritériá. Vstupom do eurozóny sa každý štát zaväzuje tieto kritériá dodržiavať. Prvé kritérium sa týka verejných financií. Deficit verejných financií za posledný rok pred hodnotením, nesmie presiahnuť 3% HDP, čo Taliansko porušovalo od roku 2009 do 2012, no v roku 2016 sa udržalo (.pdf, str. 70) na úrovni 2,7% HDP. Okrem toho kritériá stanovujú, že celkový verejný dlh krajiny nesmie presiahnuť 60% HDP, resp. musí klesať. Toto kritérium je Talianskom dlhodobo porušované. Tento výrok preto hodnotíme ako nepravdivý. Celkový dlh Talianska za posledných 10 rokov vysoko presahuje 60% HDP a stále stúpa. V roku 2017 výška celkového verejného dlhu Talianska dosiahla 131,8% HDP. Čo sa týka deficitu verejných financií, napriek tomu, že v roku 2017 mal Taliansko menší dewficit ako 3%, stále patrí medzi krajiny EÚ s najväčším schodkom v rozpočte. V roku 2017 mali deficit verejných financií horší ako Taliani už len Francúzi, Rumuni, Portugalci a Španieli.",
        "person": "Ľuboš Blaha",
        "political_party": "SMER-SD",
        "demagog": "https://demagog.sk/vyrok/vr17959/"
    },
    {
        "Sphere": "Európska únia",
        "question": "Ako sa rozhodnú vo Veľkej Británii? Budú hlasovať o tom, ostať alebo neostať v Schengene.",
        "answer": 0,
        "reason": "Otázkou referenda bude, či má Spojené kráľovstvo zostať členom EÚ, nie či má vystúpiť zo Schengenu. Toho nikdy nebolo súčasťou. Výrok hodnotíme ako nepravdivý.Ministerský predseda David Cameron uviedol, že referendum sa uskutoční do roku 2017. Podľa The Guardian by sa mohlo konať už 23. júna 2016. O otázke vystúpení Británie z EÚ píšu po slovensky DenníkN a denník Pravda.Veľká Británia je členským štátom EÚ, ktorý sa nepripojil k Schengenskej dohode. So schengenskými štátmi spolupracujú v istých oblastiach.",
        "person": "Béla Bugár",
        "political_party": "MOST-HÍD",
        "demagog": "https://demagog.sk/vyrok/vr14424/"
    },
    {
        "Sphere": "Európska únia",
        "question": "Ale určite nemôžem potvrdiť a musím odmietnuť to, že by sa Slovensko podvolilo povinným kvótam a že sme ochotní prijať povinne podľa nejakého kľúča, ktorý doteraz nepoznáme, prijať na Slovensko 1 500 migrantov, ktorých neviem kto vyberie.",
        "answer": 0,
        "reason": "Na základe systému kvót by malo Slovensko pripadnúť presne 1 502 utečencov. Premiér Fico hlasoval proti povinným kvótam a i po ich odsúhlasení väčšinou zvyšných štátov EÚ sa zásadne vyjadril proti. Kľúč, podľa ktorého nám toto číslo bolo priradené, je však známy. Slovensko má taktiež posledné slovo v tom, ktoré osoby prijme na svoje územie, preto hodnotíme výrok ako nepravdivý.",
        "person": "Peter Pellegrini",
        "political_party": "SMER-SD",
        "demagog": "https://demagog.sk/vyrok/vr30142/"
    },
    {
        "Sphere": "Európska únia",
        "question": "Lisabonská zmluva umožňuje národnému parlamentu vyjadriť sa k EÚ legislatíve. Slovenský parlament to využil len raz.",
        "answer": 0,
        "reason": "Hoci je pravda, že Lisabonská zmluva garantuje národným parlamentom možnosť vyjadriť sa k legislatíve Európskej únie (EÚ), NR SR túto možnosť využila štyrikrát, nie raz. Výrok hodnotíme ako nepravdivý.Lisabonská zmluva ako jedna zo zakladateľských zmlúv a súčasť primárneho práva EÚ bola podpísaná 13. decembra 2007 a nadobudla účinnosť 1. decembra 2009. NR SR ju po komplikovaných politických udalostiach ratifikovala 10. apríla 2008.Pre postavenie a právomoci národných parlamentov vo vzťahu k európskej legislatíve a jej pripomienkovaniu sú relevantné najmä Protokoly 1 a 2 k Lisabonskej zmluve. V článku 6 Protokolu 2 sa skutočne zakotvuje právomoc, o ktorej sa zmieňuje podpredseda Smeru-SD: \"Do ôsmich týždňov od doručenia návrhu legislatívneho aktu v úradných jazykoch Únie môže ktorýkoľvek národný parlament alebo ktorákoľvek komora národného parlamentu poslať predsedom Európskeho parlamentu, Rady a Komisie odôvodnené stanovisko s uvedením dôvodov, pre ktoré sú presvedčení, že daný návrh nie je v súlade so zásadou subsidiarity. Je vecou každého národného parlamentu alebo každej komory národného parlamentu, aby sa prípadne poradili s regionálnymi parlamentmi so zákonodarnými právomocami.\" I keď všeobecná interpretácia tejto právomoci národných parlamentov a teda aj NR SR v podaní V. Maňku je správna, inak je tomu pri uvedení počtu prípadov, kedy slovenský parlament túto možnosť využil. Podľa databázy odôvodnených stanovísk (reasoned opinion) totiž išlo o štyri prípady a nie iba jeden.V tabuľke, ktorú z dostupných údajov zostavil britský parlament sa uvádza počet troch \"reasoned opinion\" slovenského parlamentu. Ani v jednom prípade číslo nezodpovedá tomu, ktoré hovorí Vladimír Maňka.",
        "person": "Vladimír Maňka",
        "political_party": "SMER-SD",
        "demagog": "https://demagog.sk/vyrok/vr27829/"
    },
    {
        "Sphere": "Európska únia",
        "question": "Lisabonská zmluva je od roku 2010 platná.",
        "answer": 0,
        "reason": "Vladimír Maňka neuvádza presný rok platnosti Lisabonskej zmluvy, výrok preto hodnotíme ako nepravdivý.Lisabonská zmluva ako jedna zo zakladateľských zmlúv a súčasť primárneho práva EÚ bola podpísaná 13. decembra 2007, platná bola od 1. januára 2009 a nadobudla účinnosť 1. decembra 2009. NR SR ju po komplikovaných politických udalostiach ratifikovala 10. apríla 2008. ",
        "person": "Vladimír Maňka",
        "political_party": "SMER-SD",
        "demagog": "https://demagog.sk/vyrok/vr27774/"
    },
    {
        "Sphere": "Európska únia",
        "question": "Európska komisia nám permanentne vyčíta zmanipulované verejné obstarávania, vyčíta nám fluktuáciu, vyčíta nám, vyčíta nám eurofondy, vyčíta nám nízku dôveryhodnosť súdov (…).",
        "answer": 1,
        "reason": "Európska komisia každoročne vydáva správy týkajúce sa pokroku členských štátov v rôznych oblastiach ekonomického aj spoločenského života. Ako je uvedené nižšie, Európska komisia má skutočne výhrady voči Slovensku vo všetkých oblastiach, ktoré uvádza Remišová. Výrok preto hodnotíme ako pravdivý.V hodnotiacej správe pre Slovensko vydanej v marci 2018 Európska komisia uvádza, že oproti predchádzajúcim rokom Slovensko urobilo veľmi malý progres v transparentnosti vo verejnom obstarávaní. Žiadny pokrok nevidí Európska komisia v boji proti korupcii (.pdf, s. 4). Komisia Slovensku rovnako vyčíta vysokú fluktuáciu zamestnancov v administratíve, ktorí pracujú s eurofondmi. Tí sa menia podľa politických cyklov, čo vedie k zníženiu kontinuity a efektivity práce (.pdf, s. 36).Boju proti podvodom s eurofondmi sa venuje Európsky úrad pre boj proti podvodom (OLAF), ktorý zriadila Európska komisia. Výsledky svojej práce zverejňujú vo výročných správach. V správe pre rok 2016 (najaktuálnejšia) sa uvádza, že slovenské úrady zistili 1360 prípadov podvodného alebo chybného čerpania eurofondov. Na základe toho Slovensko prišlo až o 13,14 % platieb z fondov, čo je najvyšší percentuálny podiel zo všetkých krajín EÚ. Podľa vyšetrovaní OLAF-u Slovensko muselo 2,55 % z už vyplatených eurofondov vrátiť (.pdf, s. 31). Aj to predstavuje najvyššie percento spomedzi členských krajín.Dôveryhodnosť súdov krajín EÚ sa zverejňuje v Európskom porovnávacom prehľade súdnictva (EU  Justice Scoreboard). Skúma sa nezávislosť, kvalita a efektivita súdneho systému. Vo vnímaní nezávislého súdnictva občanmi patrí Slovensko dlhodobo na najspodnejšie priečky. Na poslednom mieste sa Slovensko ocitlo už dva roky po sebe. V roku 2016 slovenským súdom dôverovalo len približne 21 % občanov (.pdf, s. 35). O rok neskôr sa dôveryhodnosť o niečo zvýšila na približne 23 %, avšak stále sme sa umiestnili na poslednej priečke (.pdf, s. 37).",
        "person": "Veronika Remišová",
        "political_party": "Za ľudí",
        "demagog": "https://demagog.sk/vyrok/vr17478/"
    },
    {
        "Sphere": "Európska únia",
        "question": "…v mnohých krajinách európskych je povinná účasť vo voľbách. Či je to Belgicko, Grécko, Luxembursko.",
        "answer": 1,
        "reason": "Ak sa pozrieme na volebné systémy spomínaných štátov, zistíme, že v týchto troch krajinách EÚ je volebná účasť skutočne povinná. Výrok Juraja Blanára preto hodnotíme ako pravdivý.V Belgicku sú voľby povinné už od roku 1892 pre mužov, resp. 1949 pre ženy a to aj napriek tomu, že sa o nej často vedú politické diskusie. Niektoré pravicové flámske strany ako kresťanskodemo¬kratická CD&V by najradšej túto povinnosť zrušili, proti nim však stoja valónski politici alebo flámska ľavica. Belgičanom, ktorí sa bez ospravedlnenia nedostavia k voľbám - národným alebo tým do Európskeho parlamentu, hrozí pokuta od 25 až 50 eur. Ak sa k voľbám voliči nedostavia viackrát, pokuta môže narásť až do výšky 125 eur. Ak občan neodvolí štyrikrát v priebehu pätnástich rokov, môže mu byť uprené volebné právo až na desať rokov. Počas obdobia desiatich rokov navyše nemôže kariérne rásť na vyššie miesta v štátnej správe a nemôže byť nikde nominovaný (.pdf, s.4).V Luxembursku je v zákone taktiež zakotvená povinná volebná účasť, avšak podľa štátnych záznamov boli posledné prípady registrovaných voličov, ktorí boli prenasledovaní a potrestaní v rokoch 1963 a 1964. Od toho času žiaden občan, ktorý sa volieb nezúčastnil nebol penalizovaný aj napriek tomu, že legislatíva hrozí občanom pokutou až do výšky 250 eur a ak sa opakovane nezúčastnia na voľbách, môže vzrásť až na 1000 eur. Aj napriek tomu sa volebná účasť v tejto krajine stále pohybuje v priemere na úrovni 95 %.Hlasovanie v Grécku je podľa zákona rovnako ako v predošlých dvoch krajinách povinné, ale zriedka sa v praxi uplatňuje. Nevoličom tu síce nehrozí pokuta, môžu však čeliť problémom pri vydávaní pasu alebo pri vydávaní vodičského preukazu.",
        "person": "Juraj Blanár",
        "political_party": "SMER-SD",
        "demagog": "https://demagog.sk/vyrok/vr17394/"
    },
    {
        "Sphere": "Európska únia",
        "question": "…oznámila Európska komisia, že ide žalovať Poľsko, Česko a Maďarsko, že odmietli prijímať migrantov.",
        "answer": 1,
        "reason": "Európska komisia sa 7. decembra 2017 rozhodla podať žalobu na Súdnom dvore EÚ na Českú republiku, Poľsko a Maďarsko kvôli ich postoju k prerozdeľovaniu migrantov. Výrok hodnotíme ako pravdivý.Všetky tri spomenuté štáty sa odmietli podieľať na programe prerozdeľovania žiadateľov o azyl v rámci EÚ podľa stanovených kvót. Ešte v septembri 2015 sa 28 štátov EÚ dohodlo, že sa postará o približne 160-tisíc utečencov, ktorí sa zdržiavali v Taliansku alebo Grécku. Česko, Poľsko a Maďarsko nedodržiavali svoje záväzky a o prerozdeľovanie sa podľa Európskej komisie nestarali. Eurokomisár zodpovedný za migráciu Dimitris Avramopoulos uviedol, že sa veľmi snažil „presvedčiť tri členské štáty (…), aby aspoň trochu preukázali solidaritu,\" čo sa mu podľa jeho vlastných slov nepodarilo. Ďalším krokom bolo podanie žaloby na tieto krajiny, ktorým teraz hrozí vysoká jednorázová pokuta alebo opakované penále, dokým svoje záväzky nesplnia.Je dôležité podotknúť, že Európska komisia začala právne konanie voči Česku, Poľsku a Maďarsku vo veci nesplnenia povinnosti už 15. júna 2017. Následne dostali štáty čas na poskytnutie odpovede a prípadné napravenie, avšak ich odôvodnenie označila komisia za neuspokojivé.Proti kvótam na prerozdelenie je aj Slovensko, ktoré sa rozhodnutie Rady EÚ o prerozdelení rozhodlo 2. decembra 2015 zažalovať. Žalobu neskôr podalo aj Maďarsko. Súdny dvor Európskej únie v Luxembursku žalobu dňa 6. septembra 2017 zamietol v plnom rozsahu.Rovnaká žaloba ako Česku, Poľsku a Maďarsku hrozila aj Slovensku. Podľa Európskej komisie však Slovensko na poslednú chvíľu prejavilo záujem podieľať sa na prerozdeľovaní migrantov, čím sa žalobe vyhlo. Presné kvóty pre Slovensko zatiaľ nie sú známe.",
        "person": "Richard Sulík",
        "political_party": "SaS",
        "demagog": "https://demagog.sk/vyrok/vr17143/"
    },
    {
        "Sphere": "Európska únia",
        "question": "Francúzsko požaduje (…) vytvorenie ministra financií pre eurozónu.",
        "answer": 1,
        "reason": "Francúzska hlava štátu Emmanuel Macron sa opakovane zasadzoval za vytvorenie ministra financií pre eurozónu. Okrem neho sa debatou zavedenia tohto postu zaoberajú aj iní predstavitelia štátov EÚ či samotná Európska komisia (EK) na čele s Jeanom-Claudom Junckerom. Výrok preto hodnotíme ako pravdivý.",
        "person": "Veronika Remišová",
        "political_party": "Za ľudí",
        "demagog": "https://demagog.sk/vyrok/vr16644/"
    },
    {
        "Sphere": "Európska únia",
        "question": "…Európska únia nedodržiava pravidlá, ktoré si sama určila dlhodobo a nikto za to nie je potrestaný.",
        "answer": 1,
        "reason": "Kritériá zavedené Európskou úniou pre vstup do Eurozóny boli porušované viacerými štátmi, najmä mierou verejného dlhu k HDP a prekračovaním deficitu verejných financií. Okrem ďalších pravidiel sa porušuje aj pravidlo deficitu verejných financií, ktoré by nemalo prekročiť 3 % HDP. V roku 2016 tento limit prekročilo päť štátov EÚ z toho tri z nich, Francúzsko, Španielsko a Grécko sú v eurozóne. Ako tvrdí Martin Klus, za tieto porušenia nepostihli krajiny nijaké penalizácie. V lete minulého roku síce Európska komisia navrhla sankcie voči Taliansku, Španielsku a Portugalsku za to, že podľa nej, krajiny neprijali dostatočné opatrenia na zníženie deficitu verejných financií. V novembri však od nich napokon upustila. Výrok preto hodnotíme ako pravdivý.",
        "person": "Martin Klus",
        "political_party": "SaS",
        "demagog": "https://demagog.sk/vyrok/vr16080/"
    }
]